<h1>REGULAMIN ORGANIZACYJNY</h1>
<h2>PODMIOTU EDUKACYJNEGO I LECZNICZEGO: <strong>MODERN SCHOOL OF PSYCHOTHERAPY SP. Z
    O.O.</strong> - Właściciel marki i e- poradni - <strong>MENTAL RECOVERY</strong></h2>
<h2>§ 1. Postanowienia ogólne</h2>
<ol>
  <li>
    <p>Regulamin organizacyjny został ustalony na podstawie art. 24 w zw. z art. 23 ustawy z dnia 15 kwietnia 2011 roku
      o działalności leczniczej (tekst jedn. Dz.U. z 2023 r poz. 991, ze zm.).</p>
  </li>
  <li>
    <p>Regulamin określa sposób i warunki udzielania świadczeń zdrowotnych, edukacyjnych przez podmiot leczniczy i
      edukacyjny działający pod firmą Modern School of Psychotherapy spółka z ograniczoną odpowiedzialnością z siedzibą
      w Krakowie, adres: ul. Karłowicza 23/6, 30-347 Kraków, KRS: 0001104856, NIP: 6772510371, dalej jako „Podmiot” lub
      „Usługodawca”).</p>
  </li>
  <li>
    <p>Zasady obowiązują wszystkich pracowników danego podmiotu, jak również osoby świadczące usługi medyczne na jego
      rzecz na mocy umów cywilnoprawnych, pacjentów, studentów, osoby odwiedzające oraz inne jednostki przebywające na
      terenie zakładu leczniczego, podmiotu w związku z procesem udzielania świadczeń zdrowotnych, jak i edukacyjnych.
    </p>
  </li>
</ol>
<h2>§ 2. Cele i zadania podmiotu</h2>
<ol>
  <li>
    <p>Celem działalności Podmiotu jest zapewnienie pacjentom ambulatoryjnych i/ lub usług zdrowotnych poprzez
      podejmowanie działań mających na celu utrzymanie, ratowanie, przywracanie lub poprawę zdrowia, a także prowadzenie
      innych działań medycznych wynikających z procesu leczenia lub przepisów odrębnych regulujących zasady ich
      realizacji. Dodatkowo, Podmiot zaangażowany jest w promowanie zdrowia oraz prowadzenie edukacji zdrowotnej w
      zakresie psychoterapii i wsparcia psychologicznego.</p>
  </li>
  <li>
    <p>Zadaniami Podmiotu są:</p>
    <ol2>
  <li>
    <p>Prowadzenie edukacji z zakresu psychoterapii i różnych form wsparcia psychologicznego.</p>
  </li>
  <li>
    <p>Udzielanie podstawowych usług zdrowotnych w obszarze psychiatrii.</p>
  </li>
  <li>
    <p>Prowadzenie usług psychoterapeutycznych i konsultacji psychologicznych, ze szczególnym uwzględnieniem:</p>
    <ul>
      <li>
        <p>Świadczenia usług zdrowotnych zgodnie z najnowszą wiedzą medyczną, respektując prawa pacjenta, a także
          zgodnie z zasadami etyki oraz obowiązującymi przepisami prawa;</p>
      </li>
      <li>
        <p>Propagowanie zdrowego stylu życia oraz prowadzenie działań edukacyjnych dla pacjentów w zakresie zdrowia;</p>
      </li>
      <li>
        <p>Udział w procesie kształcenia osób przygotowujących się do pracy w zawodach medycznych oraz osób już
          pracujących w branży poprzez organizowanie staży praktycznych i kursów doskonalących;</p>
      </li>
      <li>
        <p>Realizacja innych zadań wynikających z obowiązujących przepisów prawa, które są związane z działalnością
          Podmiotu</p>
      </li>
    </ul>
  </li>
  </ol2>
  </li>
</ol>
<h2>§ 3. Rodzaj i zakres udzielanych świadczeń zdrowotnych</h2>
<ol>
  <li>
    <p>Podmiot prowadzi działalność medyczną, świadcząc usługi zdrowotne na zasadzie ambulatoryjnej opieki zdrowotnej.
    </p>
  </li>
  <li>
    <p>Podmiot specjalizuje się w udzielaniu ambulatoryjnych usług zdrowotnych z zakresu psychiatrii, poradnictwa
      psychologicznego oraz psychoterapii, obejmujących szczególnie:
    </p>
    <ol2>
  <li>
    <p>Przeprowadzanie konsultacji lekarskich;</p>
  </li>
  <li>
    <p>Świadczenie poradnictwa psychologicznego i terapii psychoedukacyjnej;</p>
  </li>
  <li>
    <p>Wystawianie orzeczeń i zaświadczeń dotyczących stanu zdrowia pacjentów;</p>
  </li>
  <li>
    <p>Wydawanie recept na niezbędne leki;</p>
  </li>
  <li>
    <p>Działania promujące zdrowie i edukację zdrowotną pacjentów;</p>
  </li>
  <li>
    <p>Organizowanie zajęć psychoedukacyjnych;</p>
  </li>
  <li>
    <p>Prowadzenie szkoleń i kursów z zakresu medycyny zgodnych z profilem działalności Podmiotu;</p>
  </li>
  <li>
    <p>Doskonalenie umiejętności, jak i edukowanie w zakresie psychoterapii, psychologii, arteterapii i podobnych, jak i
      i podnoszenie kwalifikacji zawodowych w tej dziedzinie</p>
  </li>
  </ol2>
  </li>
  <li>
    <p>Podmiot prowadzi działalność edukacyjną świadcząc usługi edukacyjne w zakresie psychoterapii i wsparcia
      psychologicznego na zasadzie spotkań online i stacjonarnych
    </p>
  </li>
</ol>
<h2>§ 4. Struktura organizacyjna</h2>
<ol>
  <li>
    <p>Podmiot realizuje działalność leczniczą jak i edukacyjną poprzez funkcjonowanie zakładu medycznego, jak i
      jednostki edukacyjnej pod nazwą Modern School of Psychotherapy Sp.Z.o.o., w skład której wchodzi marka Mental
      Recovery</p>
  </li>
  <li>
    <p>W skład struktury zakładu medycznego, jak i jednostki edukacyjnej o którym mowa powyżej, wchodzi:</p>
    <ol2>
  <li>
    <p>Oddział organizacyjny o nazwie Poradnia Zdrowia Psychicznego -marka Mental Recovery, gdzie funkcjonuje:
      Specjalistyczna jednostka medyczna - Poradnia Zdrowia Psychicznego;</p>
  </li>
  <li>
    <p>Oddział organizacyjny o nazwie Szkoła Psychoterapii w nurcie integracyjnym Modern School of Psychotherapy,
      gdzie funkcjonuje:
      Specjalistyczna jednostka edukacyjna- Szkoła Psychoterapii w nurcie integracyjnym</p>
  </li>
  </ol2>
  </li>
  <li>
    <p>W ramach struktury organizacyjnej jednostki medycznej - Poradnia Zdrowia Psychicznego oraz struktury jednostki
      edukacyjnej - Szkoła Psychoterapii w nurcie integracyjnym - wyodrębnione są następujące obszary działalności
      Podmiotu:</p>
    <ol2>
  <li>
    <p>Praktyka lekarska w dziedzinie psychiatrii (zwłaszcza: konsultacje psychiatryczne dla dorosłych, dzieci oraz
      młodzieży); </p>
  </li>
  <li>
    <p>Usługi psychologiczne i psychoterapeutyczne (zwłaszcza: konsultacje psychologiczne, terapia indywidualna dla
      dorosłych, dzieci oraz młodzieży, terapia grupowa, szkolenia i kursy psychologiczne i inne);</p>
  </li>
  <li>
    <p>Obsługa administracyjno-finansowa (w szczególności: księgowość, zarządzanie, sprawy organizacyjne, kwestie
      związane z personelem i płacami, prowadzenie sekretariatu);</p>
  </li>
  <li>
    <p>Usługi edukacyjne z zakresu psychoterapii, psychologii i podobnych;</p>
  </li>
  <li>
    <p>Inne samodzielne stanowiska pracy.</p>
  </li>
  </ol2>
  </li>
  <li>
    <p>Zarządzaniem działalnością Podmiotu, w tym ww. jednostką i podlegającą jej komórkami organizacyjnymi, zajmuje się
      zarząd Podmiotu jako kierownik Podmiotu (zwany „Kierownikiem”).</p>
  </li>
  <li>
    <p>Kierownik odpowiada za prowadzenie spraw Podmiotu, jego reprezentację na zewnątrz oraz wykonywanie innych
      obowiązków wynikających z obowiązujących przepisów prawa.</p>
  </li>
  <li>
    <p>Kierownik ma prawo mianować zastępców do zarządzania poszczególnymi jednostkami lub komórkami organizacyjnymi
      oraz do prowadzenia spraw określonego rodzaju. W tym celu może udzielać swoim zastępcom niezbędnych pełnomocnictw
      lub upoważnień.</p>
  </li>
  <li>
    <p>W przypadku powoływania kolejnych jednostek organizacyjnych i/lub komórek organizacyjnych, zostaną one formalnie
      określone poprzez aktualizację Regulaminu i będą współpracować w celu zapewnienia sprawności funkcjonowania
      Podmiotu, a także dostępności, kompleksowości, ciągłości i odpowiedniej jakości udzielanych usług zdrowotnych i
      edukacyjnych.</p>
  </li>
</ol>
<h2>§ 5. Miejsce i przebieg udzielania świadczeń zdrowotnych i edukacyjnych</h2>
<ol>
  <li>
    <p>Siedzibą Podmiotu jest Kraków</p>
  </li>
  <li>
    <p>Miejscem udzielania świadczeń zdrowotnych, jak i edukacyjnych są gabinety prowadzone przez naszych pracowników,
      miejsca wybrane przez naszych pracowników, jak i określone w Internecie w mediach spółki.</p>
  </li>
  <li>
    <p>Świadczenia zdrowotne i edukacyjne udzielane są w godzinach ustalonych z pracownikami, jak i ich pacjentami,
      studentami. Przyjęcia pacjentów odbywają się w terminach uzgodnionych z pacjentem lub jego przedstawicielem
      ustawowym w sposób określony w niniejszym paragrafie.</p>
  </li>
  <li>
    <p>Usługi zdrowotne mogą być realizowane w formie osobistych wizyt stacjonarnych lub zdalnych konsultacji (e-wizyt).
    </p>
  </li>
  <li>
    <p>Pacjenci mogą zarejestrować się osobiście, telefonicznie lub przez internet, korzystając z różnych platform lub
      aplikacji.</p>
  </li>
  <li>
    <p>Proces rejestracji, płatności i procedury odwoławcze lub zmiany wizyty online za pośrednictwem różnych stron
      internetowych lub aplikacji oraz zasady konsultacji zdalnych (e-wizyt) zostały ustalone w regulaminie świadczenia
      usług drogą elektroniczną lub drogą ustną lub SMS.</p>
  </li>
  <li>
    <p>Podczas rejestracji stacjonarnej lub telefonicznej, drogą internetową pacjent musi uiścić pełną opłatę za wizytę
      zgodnie z cennikiem usług zdrowotnych jak i edukacyjnych w czasie ustalonym z danym pracownikiem</p>
  </li>
  <li>
    <p>Podczas rejestracji stacjonarnej lub telefonicznej pacjent lub jego opiekun prawny musi podać swoje dane osobowe,
      w tym imię i nazwisko i/lub numer PESEL lub/i adres e-mail i/lub inny dokument tożsamości, numer telefonu oraz
      zaakceptować warunki regulaminu.</p>
  </li>
  <li>
    <p>Jeśli podczas świadczenia usług pojawi się konieczność dodatkowych opłat, pacjent zostanie o tym poinformowany, a
      płatność za te usługi należy uiścić najpóźniej w dniu wizyty.</p>
  </li>
  <li>
    <p>W przypadku rejestracji telefonicznej, Usługodawca przesyła link do dokonania płatności na wskazany przez
      pacjenta adres e-mail lub numer telefonu. Płatność może być dokonana za pośrednictwem serwisu PayU, PayPal, Blik,
      przelewem bankowym lub za pomocą dostępnych środków płatniczych na konto Podmiotu.</p>
  </li>
  <li>
    <p>Podmiot akceptuje następujące formy płatności podczas rejestracji stacjonarnej lub za dodatkowe usługi, o których
      mowa w ustępie 10: </p>
    <ol2>
  <li>
    <p>Gotówka;</p>
  </li>
  <li>
    <p>Przelew bankowy;</p>
  </li>
  <li>
    <p>Karta kredytowa/debetowa;</p>
  </li>
  <li>
    <p>płatności BLIK, PayU, PayPal itd.</p>
  </li>
  </ol2>
  </li>
  <li>
    <p>Rejestracja w dowolnej formie wskazanej w ust. 5 powyżej jest jednoznaczna z wyrażeniem zgody Pacjenta na
      świadczenie usług zdrowotnych oraz akceptacją niniejszego Regulaminu.</p>
  </li>
  <li>
    <p>Przed rozpoczęciem świadczenia usług zdrowotnych, Pacjent ma obowiązek dostarczyć personelowi wszelkie niezbędne
      informacje i wyjaśnienia, które są konieczne do prawidłowego wykonania usług, w szczególności przedstawić wymagane
      dane do dokumentacji medycznej oraz okazać posiadaną dokumentację medyczną wraz z wynikami badań.</p>
  </li>
  <li>
    <p>Przed pierwszą wizytą Pacjent otrzyma klauzulę informacyjną dotyczącą przetwarzania jego danych osobowych.</p>
  </li>
  <li>
    <p>Warunki świadczenia usług zdrowotnych obejmują: a. rejestrację wizyty zgodnie z postanowieniami Regulaminu, b.
      uiszczenie opłaty za usługi przed wizytą, c. dostarczenie przez Pacjenta informacji, o których mowa w ust. 14, d.
      pozytywną kwalifikację Pacjenta, która następuje po spełnieniu powyższych warunków, z zastrzeżeniem przepisów § 7
      ust. 3 Regulaminu.</p>
  </li>
</ol>
<h2>§ 6. Odwołanie lub zmiana terminu wizyty</h2>
<ol>
  <li>
    <p>Bezpłatna anulacja lub zmiana terminu wizyty możliwa jest najpóźniej na 24 godziny przed zaplanowaną wizytą.</p>
  </li>
  <li>
    <p>Aby odwołać lub zmienić termin wizyty, należy wysłać e-mail na adres podany w Regulaminie lub anulować w
      kalendarzu. Inne metody odwołania lub zmiany wizyty nie są akceptowane.</p>
  </li>
  <li>
    <p>Niepojawienie się na umówionej wizycie lub brak odwołania w wyznaczonym terminie (ust. 1) skutkuje utratą całej
      wpłaconej przedpłaty, niezależnie od przyczyny.</p>
  </li>
  <li>
    <p>Zmiana terminu wizyty dokonana później niż 24 godziny przed zaplanowaną wizytą skutkuje utratą 50% wpłaconej
      przedpłaty, niezależnie od przyczyny. Zwrot 50% przedpłaty nastąpi na warunkach określonych w ust. 7.</p>
  </li>
  <li>
    <p>Spóźnienie się Pacjenta na wizytę skutkuje skróceniem wizyty o czas spóźnienia, bez zmiany wysokości opłaty.
      Jeśli spóźnienie przekracza połowę zaplanowanego czasu wizyty, Usługodawca ma prawo anulować rezerwację, co
      skutkuje utratą przedpłaty, która nie podlega zwrotowi, niezależnie od przyczyny spóźnienia.</p>
  </li>
  <li>
    <p>Usługodawca ma prawo do anulowania zarezerwowanego terminu wizyty najpóźniej na godzinę przed jej rozpoczęciem. W
      przypadku odwołania wizyty, Usługodawca zaproponuje Pacjentowi nowy termin. Jeśli Pacjent nie zaakceptuje nowego
      terminu lub nie zostanie on zaproponowany, Usługodawca zwróci Pacjentowi całość wpłaconej przedpłaty.</p>
  </li>
  <li>
    <p>Zwrot przedpłaty przez Usługodawcę nastąpi w terminie 7 dni od: a. dnia odwołania lub zmiany zarezerwowanego
      terminu wizyty zgodnie z ust. 1 (100% zwrot przedpłaty), b. dnia zmiany terminu wizyty przez Pacjenta bez
      zachowania warunków określonych w ust. 1, poprzez anulację wcześniejszego terminu i rejestrację na nowy termin
      (50% zwrot przedpłaty), c. dnia odwołania zarezerwowanego terminu wizyty przez Usługodawcę zgodnie z ust. 6 (100%
      zwrot przedpłaty), na numer konta bankowego, z którego dokonano wpłaty, lub w przypadku płatności gotówkowej lub
      kartą płatniczą w gabinecie, na numer konta bankowego podany przez Pacjenta. Pacjent może zostać obciążony
      kosztami prowizji i opłat, które poniósł Usługodawca w związku z płatnością za wizytę przez serwis PayU lub bank w
      przypadku przelewu zagranicznego.</p>
  </li>
  <li>
    <p>Za zgodą obu Stron, kwotę przedpłaty należną do zwrotu, o której mowa w ust. 7 lit. b), można zaliczyć na poczet
      kolejnej wizyty. Wówczas Pacjent przy rejestracji zobowiązany jest do uiszczenia opłaty w wysokości 50% ceny
      wizyty.</p>
  </li>
</ol>
<h2>§ 7. Dostępność świadczeń zdrowotnych</h2>
<ol>
  <li>
    <p>Podmiot organizuje świadczenia zdrowotne w sposób zapewniający pacjentom jak najlepszą dostępność i
      najdogodniejszą formę korzystania z usług.</p>
  </li>
  <li>
    <p>Świadczenia zdrowotne są udzielane pacjentom za odpłatnością, według cennika obowiązującego w dniu udzielania
      świadczenia, ustalonego przez Kierownika:</p>
    <ol2>
  <li>
    <p>Konsultacja psychiatryczna: 200-800 PLN (DO 199 EURO)</p>
  </li>
  <li>
    <p>Konsultacja psychologiczna- interwencyjna- mentoringowa: 150 - 800 PLN (DO 199 EURO)</p>
  </li>
  <li>
    <p>Konsultacja psychoterapeutyczna/ sesja: 179- 800 PLN (DO 199 EURO)</p>
  </li>
  <li>
    <p>Sesja grupowa: 99 PLN- 500 PLN (DO 99 EURO)</p>
  </li>
  </ol2>
  </li>
  <li>
    <p>Podmiot zastrzega sobie prawo do odmowy przyjęcia Pacjenta lub zaprzestania udzielania świadczeń zdrowotnych w
      następujących przypadkach: a. gdy stan zdrowia Pacjenta uniemożliwia udzielenie świadczeń zdrowotnych, b. w
      przypadku niespełnienia warunków określonych w § 5 ust. 16, c. w przypadku wystąpienia stanu zagrożenia
      epidemicznego lub ze względów bezpieczeństwa zdrowotnego pacjentów; d. sytuacji, gdy pacjent, jego przedstawiciel
      ustawowy lub osoby towarzyszące pacjentowi naruszą obowiązki i zakazy określone w § 10 Regulaminu. Decyzję w tej
      sprawie podejmuje Kierownik, jego zastępca lub inna osoba upoważniona przez Kierownika; e. w innych przypadkach,
      gdy świadczenie usług zdrowotnych jest niemożliwe z przyczyn niezależnych od Podmiotu.</p>
  </li>
</ol>
<h2>§ 8. Zawarcie umowy na e-wizytę lub wizytę drogą elektroniczną</h2>
<ol>
  <li>
    <p>Umowa o świadczenie e-wizyty lub wizyty stacjonarnej zostaje zawarta po skutecznej rezerwacji terminu przez
      Pacjenta.</p>
  </li>
  <li>
    <p>Rezerwacja terminu wizyty odbywa się poprzez wypełnienie formularza rejestracyjnego i wybranie odpowiedniego
      terminu w harmonogramie zamieszczonym na stronie internetowej w zakładce „Umów wizytę” lub w serwisie poprzez
      wybór specjalisty oznaczonego jako specjalista Poradni Forma.</p>
  </li>
  <li>
    <p>Rezerwujący wizytę Pacjent musi: a. wybrać specjalistę, termin oraz rodzaj wizyty (stacjonarna lub zdalna); b.
      wypełnić formularz rejestracyjny, podając wymagane dane: imię, nazwisko, numer PESEL (w przypadku braku PESEL-u,
      rodzaj i numer dokumentu tożsamości), adres zamieszkania, numer telefonu oraz adres e-mail; c. zaakceptować
      niniejszy Regulamin; d. dokonać płatności za wizytę zgodnie z ceną podaną przy wyborze terminu wizyty, zgodnie z
      obowiązującym cennikiem.</p>
  </li>
  <li>
    <p>Rezerwacja wizyty lub e-wizyty za pośrednictwem serwisu nie wymaga założenia konta pacjenta.</p>
  </li>
  <li>
    <p>Podanie danych przez Pacjenta jest równoznaczne z oświadczeniem, że wszystkie udostępnione informacje są
      prawdziwe oraz że Pacjent posiada pełną zdolność do czynności prawnych lub, w przypadku jej ograniczenia, posiada
      zgodę opiekuna prawnego.</p>
  </li>
  <li>
    <p>Po wypełnieniu formularza rejestracyjnego, na podany przez Pacjenta adres e-mail zostanie wysłany link do strony
      umożliwiającej dokonanie przedpłaty.</p>
  </li>
  <li>
    <p>Warunkiem dokonania rezerwacji terminu wizyty jest opłacenie przedpłaty. Przedpłata jest uznawana za dokonaną po
      jej zaksięgowaniu na rachunku bankowym Usługodawcy lub po potwierdzeniu wpłaty przez serwis PayU.</p>
  </li>
  <li>
    <p>Brak uiszczenia przedpłaty do 48 godzin przed wybranym terminem wizyty, lub niezwłocznie w przypadku rezerwacji
      terminu na mniej niż 48 godzin przed wizytą, skutkuje anulowaniem rezerwacji, a termin staje się dostępny dla
      innych pacjentów.</p>
  </li>
  <li>
    <p>Przedpłaty można dokonać za pomocą dostępnych kanałów płatności na stronie internetowej w zakładce „Umów wizytę”
      lub w serwisie.</p>
  </li>
  <li>
    <p>Informacja o zaksięgowaniu przedpłaty i potwierdzeniu rezerwacji lub jej anulowaniu z powodu braku przedpłaty
      zostanie niezwłocznie przesłana na adres e-mail podany w formularzu rejestracyjnym.</p>
  </li>
  <li>
    <p>Otrzymanie potwierdzenia rezerwacji oznacza, że Pacjent skutecznie zapisał się na wizytę lub e-wizytę. Z chwilą
      otrzymania potwierdzenia, umowa pomiędzy Usługodawcą a Pacjentem na wizytę lub e-wizytę zostaje zawarta.</p>
  </li>
</ol>
<h2>§ 9. Jakość świadczeń zdrowotnych </h2>
<ol>
  <li>
    <p>Personel Podmiotu wykonuje świadczenia zdrowotne posiadając odpowiednie kwalifikacje i uprawnienia zgodnie z
      odrębnymi przepisami.</p>
  </li>
  <li>
    <p>Świadczenia zdrowotne są udzielane pacjentom z najwyższą starannością, zgodnie z aktualną wiedzą medyczną,
      poszanowaniem praw pacjenta oraz w warunkach spełniających obowiązujące wymagania fachowe i sanitarne.</p>
  </li>
  <li>
    <p>Personel medyczny kieruje się zasadami etyki zawodowej określonymi przez odpowiednie samorządy zawodowe.</p>
  </li>
</ol>
<h2>§ 10. Dokumentacja medyczna</h2>
<ol>
  <li>
    <p>Podmiot prowadzi, przechowuje i udostępnia dokumentację medyczną zgodnie z ustawą z dnia 6 listopada 2008 r. o
      prawach pacjenta i Rzeczniku Praw Pacjenta oraz przepisami wykonawczymi.</p>
  </li>
  <li>
    <p>Podmiot zapewnia ochronę danych osobowych zawartych w dokumentacji medycznej, która jest przechowywana przez
      okres określony w obowiązujących przepisach prawa.</p>
  </li>
  <li>
    <p>Za udostępnienie dokumentacji medycznej Podmiot pobiera opłaty zgodnie z cennikiem stanowiącym paragrafie 7 ust.
      2.</p>
  </li>
</ol>
<h2>§ 11. Prawa i obowiązki pacjenta</h2>
<ol>
  <li>
    <p>Świadczenia zdrowotne są udzielane z poszanowaniem praw pacjenta określonych w ustawie z dnia 6 listopada 2008 r.
      o prawach pacjenta i Rzeczniku Praw Pacjenta oraz w przepisach odrębnych.</p>
  </li>
  <li>
    <p>Pacjent, który uważa, że jego prawa zostały naruszone podczas korzystania z usług zdrowotnych, ma prawo złożyć
      skargę ustną lub pisemną do Kierownika lub osoby go zastępującej.</p>
  </li>
  <li>
    <p>Pacjent ma prawo: a. otrzymać solidne i sumienne usługi diagnostyczne, lecznicze i rehabilitacyjne od osób
      posiadających odpowiednie kwalifikacje zawodowe, zgodnie z zasadami etyki zawodowej; b. uzyskać opiekę medyczną w
      warunkach szanujących jego godność osobistą, prywatność, przekonania religijne i zasady moralne; c. być
      informowanym o swoim stanie zdrowia w sposób zrozumiały, a w przypadku niepomyślnej prognozy - informacja powinna
      być przekazana z taktem i rozwagą. Na życzenie pacjenta lekarz może nie ujawniać pełnej informacji. Informowanie
      innych osób o stanie zdrowia pacjenta wymaga jego zgody, chyba że przepisy prawa stanowią inaczej lub uzyskanie
      zgody nie jest możliwe; d. oczekiwać od pracowników opieki zdrowotnej zachowania tajemnicy zawodowej; e. brać
      udział w wyborze lekarza prowadzącego; f. uczestniczyć w podejmowaniu świadomych decyzji terapeutycznych
      dotyczących jego zdrowia poprzez uzyskanie pełnej, jasnej i zrozumiałej informacji na temat potencjalnych ryzyk i
      korzyści, możliwości zastosowania alternatywnego leczenia oraz konsekwencji odmowy proponowanego postępowania
      medycznego.</p>
  </li>
  <li>
    <p>Pacjent ma obowiązek: a. przestrzegać postanowień Regulaminu; b. dbać o higienę osobistą; c. szanować prawa
      innych pacjentów; d. dbać o mienie Podmiotu.</p>
  </li>
  <li>
    <p>Pacjent jest zobowiązany szanować wyposażenie, własność aktualną Spółki. W przypadku wyrządzenia szkód z jego
      winy, pacjent musi pokryć ich koszt.</p>
  </li>
  <li>
    <p>Podmiot nie odpowiada za odzież, wartościowe przedmioty ani pieniądze pozostawione przez pacjenta na terenie
      Ośrodka bez opieki.</p>
  </li>
</ol>
<h2>§ 12. Zasady współpracy z innymi podmiotami leczniczymi</h2>
<ol>
  <li>
    <p>Aby zapewnić prawidłowe i nieprzerwane świadczenie usług zdrowotnych, Podmiot współdziała z innymi jednostkami
      wykonującymi działalność leczniczą, które oferują usługi medyczne pacjentom, a także z profesjonalistami z różnych
      dziedzin medycyny.</p>
  </li>
  <li>
    <p>Współpraca ta odbywa się zgodnie z obowiązującymi przepisami prawa oraz z poszanowaniem praw pacjenta.
      Szczegółowe warunki współpracy mogą być określone w oddzielnych umowach.</p>
  </li>
</ol>
<h2>§ 13. Postanowienia końcowe</h2>
<ol>
  <li>
    <p>Regulamin obowiązuje od dnia rejestracji Podmiotu w Krajowym Rejestrze Sądowym, tj. od 9 maja 2023 r.</p>
  </li>
  <li>
    <p>W kwestiach nieuregulowanych w niniejszym Regulaminie stosuje się przepisy obowiązującego prawa, w tym przede
      wszystkim ustawę z dnia 15 kwietnia 2011 r. o działalności leczniczej oraz ustawę z dnia 6 listopada 2008 r. o
      prawach pacjenta i Rzeczniku Praw Pacjenta, wraz z ich aktami wykonawczymi.</p>
  </li>
</ol>
<pright>Kierownik Podmiotu</pright>